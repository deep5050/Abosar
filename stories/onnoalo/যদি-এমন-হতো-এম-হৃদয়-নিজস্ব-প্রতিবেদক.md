<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>যদি এমন হতো: এম হৃদয়</h1>
<h4>নিজস্ব প্রতিবেদক</h4>
<br><br>
</div>

ভালোবাসা বুঝি এমনি হয়। কেন জানি মনটা আনচান করে। শুধু তোমাকে দেখতে ইচ্ছে করে। তোমার বুকে মাথা রাখতে ইচ্ছে করে। তোমাকে ছাড়া নিজেকে নিঃস্ব মনে হয়। কত দিন তোমার সঙ্গে কোথাও যাওয়া হয় না।

নেহা আজ শাড়ি পরেছে। কপালে ঠিকভাবে টিপ বসাতে পারেনি। খুব সুন্দর লাগছে নেহাকে, অভি নেহার কথা শুনে হেসে বলে, এত ভাবছ কেন, আমি আছি তো।

—জানি।

—তাহলে?

—আমার বড্ড ভয় হয়, যদি তোমাকে হারিয়ে ফেলি!

—এত ভয়ের কিছু নেই। চলো আজ তোমাকে নিয়ে ছবি দেখব।

—না আমি দেখব না।

—খুব সুন্দর ছবি। নামটাও সুন্দর।

—নাম কী?

—তোমাকে চাই।

হেসে ফেলল নেহা। ইচ্ছা করেই আবার জানতে চাইল, ছবির নাম কী?

অভি নেহাকে কাছে টেনে কপালের টিপটা ঠিক জায়গায় বসিয়ে বলে, তোমাকে চাই।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
