<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>ব্যালান্স: মো. কবির উদ্দিন</h1> 
<h4>নিজস্ব প্রতিবেদক</h4>
<br><br>
</div>

ব্যাংকে নতুন জয়েন করেছি। ম্যানুয়াল ব্যাংকিং। তিনটি লেজারের ব্যালান্স মেলাতে হবে। দুটি মিলেছে। বাকিটা মেলাতে দক্ষ খলিল সাহেবের দ্বারস্থ হলাম। তিনি খুঁটিয়ে খুঁটিয়ে ফিগার দেখছেন।

১.৮০ টাকা গরমিল! প্রচণ্ড মেঘ। ঝমঝম বৃষ্টি। বিদ্যুৎ চলে গেল। খলিল সাহেব ঝিমোচ্ছেন। আমি জানালা দিয়ে বাইরে তাকিয়ে আছি।এনজিওতে চাকরিকালীন নদী পার হয়ে বাড়ি আসতে আসতে দেখতাম, যেদিন গরু দুধ কম দিত, সেদিন গোয়ালারা নদীর পানি মিশিয়ে দুধের চাহিদার ব্যালান্স করত।রাত দশটা নাগাদ ব্যালান্স মিলে গেল। এ মাসে বাবা পাঁচ শ টাকা বেশি চেয়েছেন। এ টাকার ব্যালান্স কীভাবে মেলাব ভাবছি, আর হাঁটছি হাউজিংয়ের এক রুমের বাসার দিকে।

সেখানে লাল-নীল সংসারে স্ত্রী অপেক্ষা করছে!

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]

