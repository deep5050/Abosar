<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>বিশ্বাস: জিয়া হাশান</h1> 
<h4>নিজস্ব প্রতিবেদক</h4>
<br><br>
</div>

ধোপদুরস্ত পোশাকের চার-পাঁচজনের একটা দল উম্মুক্ত মাঠের মধ্য দিয়ে একজন লোককে নিয়ে যায়। তাকে একজন জিজ্ঞেস করে, জানিস তোর অপরাধ কী?

—হ্যাঁ, জানি। এক নেতার বিরুদ্ধে স্ট্যাটাস দেওয়া।—হ, তাই আরেকটু পরই মাঠের ওপারে নিয়া গিয়া তোরে গুলি করা হবে। বল, তোর আখেরি খায়েশ কী?—সব পোশাক-আশাক খুলে ফেলা।—অ্যাঁ, নাংটো হওয়া? ক্যান?—হ, তাহলে আমার সব কটি লোমকূপের দরজা খুলে যাবে। তারা অবাধে শ্বাস-প্রশ্বাস নিতে পারবে। ফলে তোমাদের গুলিতে নাকেরটা বন্ধ হলেও তারা আমারে বাঁচাইয়্যা রাখবে।

আপনারা কেউ কি তারে কখনো দেখেছেন? আমি কিন্তু দেখেছি পরদিন দুপুরে আমাদের শহরের সদর রাস্তা দিয়া হেঁটে যেতে।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]

