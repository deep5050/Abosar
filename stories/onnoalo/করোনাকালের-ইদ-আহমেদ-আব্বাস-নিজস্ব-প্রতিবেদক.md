<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>করোনাকালের ইদ: আহমেদ আব্বাস</h1>
<h4>নিজস্ব প্রতিবেদক</h4>
<br><br>
</div>

'বাবা, আমরা বোধহয় ইদে ঢাকা যেতে পারব না। শোনা যাচ্ছে, ঘাটে কোনো ফেরিই পার হচ্ছে না।' উদ্বেগের সঙ্গে কথাগুলো বলে আবার কাতর কণ্ঠে মেয়েটি জানায়, 'মা-মণিও তো নিউইয়র্ক থেকে ফিরতে পারছে না। ইদের দিন একা তোমার খুব কষ্ট হবে।'

ইন্টারমিডিয়েট পাসের পর পড়াশোনার জন্য মেয়েকে খুলনায় যেতে হয় আর ছেলেকে আমেরিকায় পাঠানো হয়। মেয়েটি সহপাঠী খুলনার এক ছেলেকে বিয়ে করে সেখানেই সংসার এবং শিক্ষা একসঙ্গে চালিয়ে যাচ্ছে।

ছেলের সঙ্গে সাক্ষাতের জন্য মাত্র পনেরো দিনের সময় নিয়ে স্ত্রী পয়লা মার্চ নিউইয়র্কে যায়। কিন্তু বিমান বিড়ম্বনায় আজও ফিরতে পারেনি। বৈশ্বিক মহামারি করোনা অনির্ধারিতভাবে মানুষের জীবনে ভয়াবহ নিঃসঙ্গতা চাপিয়ে দিয়েছে।

দুদিন পরই ঈদ। করোনা পরিবারের চার সদস্যকে তিন জায়গায় ঈদ করতে বাধ্য করছে। সবার জন্যই এবারের ঈদ একাকিত্বজনিত নিরাধারে একাকার। পরিবারের সবাই দলছুট হয়ে যাওয়ায় মনে পড়ছে রুদ্র মুহম্মদ শহিদুল্লাহর সেই কথাটি: 'আমি একা, এই ব্রহ্মাণ্ডের ভেতর একটি বিন্দুর মতো আমি একা।'

নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
