<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>সায়েন্সের মেয়ে: চয়ন হাসনাত</h1>
<h4>নিজস্ব প্রতিবেদক</h4>
<br><br>
</div>

—কিন্তু আমি তো এমন একজনকে চেয়েছিলাম, যে সায়েন্সের ভালো ছাত্রী, আবার তেলাপোকাও ভয় পায়!

—সায়েন্সে ভালো হয়ে তেলাপোকাও ভয় পাব? সিরিয়াসলি? প্র্যাক্টিক্যাল কি তুমি গিয়ে করে দিয়ে আসতে?—তো তুমি এ রকম মেয়ে হয়ে লাভ কি হলো আর?—মেয়ে হলেই তেলাপোকা ভয় পেতে হবে, এই তথ্য তোমার ডামিশ গার্লফ্রেন্ডগুলা দিয়েছিল? আমি তেলাপোকা নিয়ে অন্য মেয়েদের ভয় দেখাতাম বুঝলা!—তোমাকে নিয়ে ফিল আসবে না, ম্যান!—ভয় লাগিয়ে কী ধরনের ফিল আবার?—বাদ দাও, বুঝবে না তুমি, আরও বড় হও।—ওকে দিলাম বাদ, লাইনে থাকো, পানি খেয়ে আসি।—সাবধানে নেমো, খাটের নিচে থেকে কোনো হাত বের-টের হয় নাকি, খেয়াল রেখো।—রাতের বেলা এসব কী শুরু করেছ?—কিছু শুরু করিনি তো! সাবধান করলাম শুধু।—ধুর! ভিডিও কল দাও!—তোমার হাঁ করে পানি গেলা তো এমন সুন্দর কোনো দৃশ্য হবার কথা নয় যে আমার দেখতে হবে। অন্য কিছু হলে...—তোমাকে কে বলেছে দেখতে পানি গেলা? তুমি স্ক্রিনে থাকবা জাস্ট, তাহলে ভয় লাগবে না...

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
