<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>লাল শাড়ি: খালিদ ফেরদৌস</h1>
<h4>নিজস্ব প্রতিবেদক</h4>
<br><br>
</div>

মিমি ও অথৈ ক্লাসমেট। দুজন বিশ্ববিদ্যালয়ের নবীনবরণ অনুষ্ঠান সঞ্চালনার দায়িত্ব পেল।

অনুষ্ঠানে মিমি গায়ে লাল শাড়ি জড়িয়ে সাক্ষাৎ এক লাল পরি হয়ে হাজির হলো। মিমি অথৈয়ের মনে গেঁথে গেল। সে-ও পরেছে রক্তজবার মতো লাল টকটকে পাঞ্জাবি। অনুষ্ঠান শুরু হবে হবে অবস্থায় মিমি অথৈকে বলল, 'অথৈ, আমার মনে হচ্ছে শাড়ি এখনই পরনের থেকে খুলে পড়বে। খুলে পড়লে তুই একটু ধরিস।' লাজুক হাসি দিয়ে অথৈ বলল, 'এই দায়িত্ব পালন করতে আমার কোনো আপত্তি নেই।' অনুষ্ঠান শেষে শুধু শাড়ি নয়, মিমিরও দেখভালের দায়িত্ব পায় সে। তাদের সম্পর্ক হবার বছর তিনেক পর একদিন অথৈয়ের সামনেই পড়ে যাচ্ছিল মিমি। কিন্তু সে তাকে ধরতে পারল না। কারণ তার পাশে আমেরিকাপ্রবাসী স্বামী।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
