<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>মন কোয়ারেন্টিন: আহাদ আদনানা</h1> 
<h4>নিজস্ব প্রতিবেদক</h4>
<br><br>
</div>

‘তোর ফোন বন্ধ কেন? সোশ্যাল মিডিয়া থেকেও ছুমন্তর? পাক্কা তিন দিন না পেয়ে ল্যান্ড লাইনে কল করলাম।’

‘কেন করেছিস? এক্ষুনি লাইন কেটে দে।’

‘তুই কাট। তোকে পাওয়া যাচ্ছে না কেন?’

‘তোকে ব্লক করে দিয়েছি। তুই একটা বদ। একটা ভাইরাস। তুই একটা কোভিড টোয়েন্টি।’

‘নতুন গালি? শুনতে ফোর টোয়েন্টির চেয়ে ভালো অবশ্য।’

‘তুই এখন বেশি করে মমর সাথে সেলফি তোল। ওর প্রোফাইল পিকচারে বেশি করে লাভ রিয়্যাক্ট দে।’

‘এই অবস্থা! সেলফি আমি তুলিনি। ও তুলে ফেলেছে। আর ওই পেত্নীর মতো ছবিতে আমি “হা হা” রিয়্যাক্ট দিতে গিয়ে ভুলে লাভ রিয়্যাক্ট হয়ে গেছে। স্যরি দোস্ত।’

‘আরেকটা মিথ্যা বললে তোকে ধাক্কা মেরে ছাদ থেকে ফেলে দেব।’

‘মজা তো।’

‘তোকে আটকে রাখব। কোথাও যেতে দেব না। আমি ছাড়া কেউ পাবে না তোকে।’

‘হোম কোয়ারেন্টিন?’

‘নাহ। মন কোয়ারেন্টিন।’

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
