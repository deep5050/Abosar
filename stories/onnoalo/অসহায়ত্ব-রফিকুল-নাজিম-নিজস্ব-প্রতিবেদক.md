<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>অসহায়ত্ব: রফিকুল নাজিম</h1> 
<h4>নিজস্ব প্রতিবেদক</h4>
<br><br>
</div>

অ্যাম্বুলেন্সের দিকে এগিয়ে যাচ্ছে রাকিব। খবরটা সিভিল সার্জন নিশ্চিত করেছেন। রাকিব কোভিড-১৯-এ আক্রান্ত। রাকিব অবশ্য টেরই পায়নি, কখন তার শরীরে নীরব ঘাতকটা ঢুকে গেল! কোনো লক্ষণও তার নেই!

যেতে যেতে রাকিবের খুব ইচ্ছে করছে মেয়েকে জড়িয়ে ধরতে। আদর করতে। চার বছরের মেয়েটা বাবার খুব নেউটে। সাথে যাওয়ার জন্য বায়না ধরেছে। স্বামীকে নিয়তির হাতে তুলে দিয়ে কাঁদছে জারিন। রাকিবের মা মাটি চাপড়ে বিলাপ করছেন। কী পাষাণ অসহায়ত্ব সবার!

খুব শক্ত মনে এগিয়ে যাচ্ছে রাকিব। চোখটা নির্লিপ্ত। অ্যাম্বুলেন্সের পেছনের ডালা বন্ধের শব্দে রাকিবের ঘুম ভেঙে গেল।

পাশ থেকে ঘুমচোখে জারিন জিজ্ঞেস করল, 'স্বপ্ন দেখেছ?'রাকিব নীরব। তার চোখের কোণে জল চিকচিক করছে। মেয়েটাকে বুকে চেপে একটা দীর্ঘশ্বাস ছাড়ল। তার শরীরের কাঁপুনি তখনো রয়ে গেছে।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]

