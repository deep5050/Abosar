<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>অনলাইন: শরীফ শহীদুল্লাহ্</h1> 
<h4>নিজস্ব প্রতিবেদক</h4>
<br><br>
</div>

আমাদের গলির মাছওয়ালা। পঞ্চাশোর্ধ্ব শ্যামবর্ণের মানুষটার সুগঠিত দেহ। বাছাই করা তাজা মাছের ব্যবসা তার। ছোট্ট ছেলেটা বাবার ব্যবসার একমাত্র সহযোগী। ছেলের বসয় সাত-আট।

সকাল সাতটার দিকে তাদের মাছের পসরা বসে। ঘণ্টা দুয়েকে মাছ শেষ। কাস্টমার নির্দিষ্ট। একবার যে মাছ কিনেছে, সে বান্ধা হয়ে যায়।বছর দশেক আগে এই গলিতে আসার পর থেকে মাছওয়ালার কাছে আমি বান্ধা পড়ি। মাঝেমধ্যে সুখ-দুঃখের আলাপও হয় আমাদের। দিনকাল ভালোই চলছিল ওদের।

সময় গড়িয়েছে।

পিতা এখন ষাটোর্ধ্ব আর সাত-আটের সেই ছেলে এখন সতেরো কি আঠেরো।

গতকাল দেখি পিতা-পুত্র বসে আছে। মাছের দোকানে। মাছ নেই। উদাস আর উষ্কখুষ্ক চেহারা দুজনের।

বান্ধা কাস্টমাররা এখন সবাই অনলাইনে মাছ কিনছে।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]

