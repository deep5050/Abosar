<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>ইউটিউব: রতন রহমান</h1> 
<h4>নিজস্ব প্রতিবেদক</h4>
<br><br>
</div>

বাবা ভীষণ রাগী মানুষ। বাবার দিকে তাকিয়ে মাকেও কখনো কথা বলতে দেখিনি। মেডিকেলে চান্স পাওয়ায় বাবার উপহার একটি স্মার্টফোন। বাবার শর্ত, ফোনটি শুধু কথা বলার জন্য। পড়াশোনার খাতিরে ইন্টারনেট চলতে পারে। কিন্তু নো ফেসবুক! নো ইউটিউব! আমি প্রমিজ করি।

কলেজ বন্ধ। করোনার কল্যাণে। স্কয়ার-ফিটে বন্দি পৃথিবী। প্রতিটি মিনিট যেন একেকটি ঘণ্টা। একঘেয়েমিভরা বৈচিত্র্যহীন জীবন। বন্ধুদের নির্দেশনায় ইউটিউবে হাতেখড়ি।

রাত থেকে বাবার প্রচণ্ড জ্বর। সকাল নাগাদ শ্বাসকষ্ট শুরু। অ্যাম্বুলেন্সেই শীতল-নিষ্প্রাণ বাবার শরীর।

দুপুর গড়িয়ে বিকেল। লাশ দাফনের কেউ নেই। করোনায় চিনলাম আপনজন।

শোক চাপা দিয়ে ইউটিউব দেখে দেখে বাবাকে গোসল দিই। কবর খুঁড়ি। প্রিয় মানুষটাকে মা-মেয়ে মিলে নিয়ে চলি কবরস্থানের দিকে।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
