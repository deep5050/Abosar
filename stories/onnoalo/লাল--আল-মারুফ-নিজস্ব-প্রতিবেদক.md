<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>লাল : আল মারুফ</h1> 
<h4>নিজস্ব প্রতিবেদক</h4>
<br><br>
</div>

বাসায় ঢুকতেই দেখি গতকালের ড্রইং খাতাটা মাটিতে পড়ে আছে, মুমুকে জিজ্ঞেস করতেই বলল, ও সকাল থেকে পেট চেপে ধরে আওয়াজ দিয়ে বোঝাল ব্যথা, আমি মেয়েটার গত ঈদে কিনে দেওয়া ফ্রকে একটু দাগ দেখতে পেলাম মনে হলো।

আঁকাআকির খাতায় ঘরটার দেয়ালের রং লাল দিল কেন মেয়েটা? এই মেয়েটার সাথে আমার ভাষা বিনিময় ওই আঁকাউঁকির খাতায়, আমি বর্ণের আকার আঁকি আর ও রং করে।

স্কুল ছুটি বলে বেশ অস্থির এখন মেয়েটা, স্পেশালদের জন্য স্কুলের বিনোদন মেয়েটাকে বেশ ফুরফুরে রাখে।

আতঙ্কে ফ্যাকাশে হয়ে যাওয়া মুমুকে বললাম, যাও, প্যাড থাকলে একটা পরিয়ে দাও। ততক্ষণে গিয়ে দেখি, মেয়েটা হাত দিয়ে পেট চেপে উপুড় হয়ে শুয়ে পড়েছে।

[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]

