<div align=center>
<img src=https://images.prothomalo.com/prothomalo-bangla/2021-01/1d75151c-eff9-4e9f-ac28-aebc4618d00f/palo_bangla_og.png />
<br><br>
<h1>অপেক্ষা: মাশিকুর সাগর</h1> 
<h4>নিজস্ব প্রতিবেদক</h4>
<br><br>
</div>

সাদিয়া প্রতি রাতেই বারান্দায় দাঁড়িয়ে অপেক্ষা করে তার ডাক্তার স্বামী জুবায়েরের জন্য। আজ ২৭ দিন জুবায়ের করোনা-আক্রান্ত রোগীদের চিকিৎসা করার জন্য রোগীদের সাথে কুর্মিটোলা হাসপাতালে আইসোলেশন ইউনিটে থাকছে। ইচ্ছে থাকা সত্ত্বেও নিজের বাড়িতে আসছে নাহ, পরিবারের নিরাপত্তার কথা ভেবে।সাদিয়া অন্য দিনের মতো রাতের খাবার শেষ করে বারান্দায় দাঁড়িয়ে অপেক্ষা করছে, যদি জুবায়ের আসে! সাদিয়া আনমনে তার হাতের মোবাইলটা নিয়ে জুবায়েরকে মেসেঞ্জারে মেসেজ লিখতে শুরু করল... জুবায়ের কেমন আছ? তোমাকে দেখতে খুব ইচ্ছে করছে, তোমার-আমার দূরত্বটা প্রায় ৩৫ মিনিটের, অথচ দেখো আমরা দুজন দুজনের থেকে কত দূরে! আজ ২৭ দিন হতে চলল তোমায় দেখি না। আমি তোমার অপেক্ষায় আছি...ফিরে এসো ক্রান্তিকাল অতিক্রম করে, বিজয়ীর বেশে।[নিয়ম: ১০০ শব্দের গল্প লিখুন প্রথম আলোর সাহিত্য অনলাইন ম্যাগাজিন অন্য আলো ডটকমের জন্য। নিজের ফেসবুকের টাইমলাইনে পাবলিক করে প্রকাশ করুন। #শশব্দগল্প #ছোট্টগল্প #অন্যআলো দিতে পারেন। এই তিনটা হ্যাশট্যাশগের যেকোনো একটা থাকলে আমরা ধরে নেব এটা আপনারা অন্য আলোডট কমে প্রকাশ করতে দিতে রাজি আছেন। আপনি গল্প লিখে ফেসবুকের সাত বন্ধুকে চ্যালেঞ্জ জানাবেন। তাঁদের ট্যাগ করবেন। যাঁদের ট্যাগ করবেন, তাঁরা আবার শত শব্দের একটা গল্প নিজেদের টাইমলাইনে পোস্ট করবেন। আর নিয়মকানুনগুলো গল্পের নিচে কপি পেস্ট করে দেবেন। পেশাদার লেখক হতে হবে, এমন নয়। বরং নতুন প্রতিভা, নতুন লেখক লেখা শুরু করুক...। কেউ সরাসরিও লেখা পাঠাতে পারেন: [email protected] [email protected]]
